---
layout: post
title:  "פיצה"
author: doron
categories: [ פיצה, עיבוד תמונה, רשתות נוירונים, GAN ]
image: assets/images/pizza_1.png
---

לעיתים נדירות מתפרסם מאמר מדעי בעל השלכות מרחיקות לכת שעשויות לטלטל את חיינו מהקצה אל הקצה. אך השבוע זה קרה, עם פרסומו של מאמא pizzaGAN, שמתאר כיצד ניתן ללמד מחשבים לייצר תמונות מלאכותיות של פיצה. 

מדובר על פיתוח נוסף בעולם המרגש של רשתות GAN, רשתות המסוגלות לייצר תמונות (או וידאו או טקסט וכו') באיכות גבוהה כך שכמעט ולא ניתן להבדיל בין התוצר הסינטטי של הרשת לבין תמונות אמיתיות. 
למעשה מדובר בשתי רשתות שמתחרות אחת בשניה. אחת מייצרת תמונות ומטרתה "לעבוד" על רשת שניה שמטרתה להבדיל בין תמונות אמיתיות למלאכותיות.

החידוש ב-pizzaGAN הוא שהרשת מייצרת תמונות על ידי איחוד מספר שכבות. כלומר הרשת מייצרת תמונה של פיצה ותמונה אחרת של תוספת זיתים ולאחר מכן היא לומדת כיצד לחבר את השכבות לתמונה אחת באופן אמין. 

![pizza_2](/assets/images/pizza_2.png)

בצורה הזו ניתן להוסיף ולהוריד שכבות מתמונות. כלומר אפשר לבקש מהרשת "תייצרי תמונה של פיצה עם פטריות ואנשובי." ואחר כך להתחרט ולהגיד "בעצם, אנשובי זה מגעיל, תביאי את אותה פיצה בלי האנשובי."
אפשר אפילו ללכת עוד צעד קדימה ולבקש מהרשת להציג את התמונה של אותה פיצה לפני שהכניסו אותה לתנור. 

החוקרים מסכמים את המאמר ומסבירים שסביר שבעתיד הקרוב ניתן יהיה ליצור רשתות נוספות לפרטי מזון נוספים הבנויים בשכבות, כמו המבורגרים, סנדוויצ'ים וסלטים. 

![pizza_3](/assets/images/pizza_3.png)

אבל הפוטנציאל המסחרי הגדול התמון בפיתוחים שהחוקרים הציגו הוא בעולם האופנה והקמעונאות. בעתיד הקרוב יתכן שנראה אתרי אופנה מסוג חדש שמסוגלים לייצר תמונות מלאכותיות אמינות שךנו לובשים את הבגדים שהחנות מציעה. אם ניקח את זה עוד צעד קדימה ניתן יהיה ליצור מראות חכמות שיציגו לנו בזמן אמת וידאו שלנו מודדים בגדים וירטואליים מחנות אינטרנטית. 

אמנם זה יקח קצת זמן הרי בני אד
ם ובגדים מעט יותר מורכבים מפיצות ותוספות, אבל לא בהרבה.

למאמר המלא [לחצו כאן](https://www.researchgate.net/publication/333671756_How_to_make_a_pizza_Learning_a_compositional_layer-based_GAN_model?fbclid=IwAR1ccyAEyy3NVO7OIEVPZAQN7UnHeQqTyuG37DhFnziassdZvwlXysEbeZw)


