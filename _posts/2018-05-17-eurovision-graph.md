---
layout: post
title:  "על תורת הגרפים ופוליטיקה של אירוויזיון"
author: doron
categories: [ פוליטיקה, אירוויזיון, מוזיקה, גרפים ]
image: assets/images/eurovision_graph.png
---

אירוויזיון 2018 ייחקק לנצח בזיכרון הקולקטיבי הישראלי. על אף הפוליטיקה המעורבת בתחרות, נטע ברזילי הצליחה לכבוש את הקהל. 
אבל בואו נתעכב רגע על הפוליטיקה הזו. מה הכוונה פוליטיקת אירוויזיון? קיימים ממש דפוסי הצבעה בין מדינות אשר מתגברים על הביצוע המוזיקלי האובייקטיבי?
זה בדיוק מה שחבורה של הורסי שמחות בשם overthinking it יצאו לברר. מדובר בחבורה של חנונים גאים, שנהנים להרוס את הכיף שבתרבות פופולרית  על ידי מידול מתמטי.
.
לכבוד האירוויזיון עוכרי הכיף הללו השיקו אתר הממדל על גרף את הקשרים הבין מדינתיים כפי אשר נשקפים מהצבעות האירוויזיון. ואפילו יש ציר זמן שאפשר לשחק איתו ולראות כיצד הקשרים האלה השתנו לאורך השנים.
.
כל צמת בגרף היא מדינה, וכל קשת בין שתי מדינות מייצגת את מידת ההעדפה בין מדינת המוצא ליעד. על מנת לנקות ככל הניתן את רכיב ההצבעה הפוליטית מרכיב הביצוע המוזיקלי, המשקל על כל קשת מייצג את הניקוד שניתן בין מדינה א' ל-ב', לאחר חיסור הניקוד הממוצע שמדינה ב' קיבלה באותה שנה.
.
האתר גם מקבץ אוטומטית את הצמתים בגרף לקבוצות המייצגות קואליציות הצבעה בהן המדינות מצביעות אחת לשנייה באופן עקבי.
.
מהניתוח עולות כמה מסקנות מסקרנות:
1. מבין המדינות הנורדיות (דנמרק, פינלנד, איסלנד, נורווגיה ושוודיה) פינלנד היא הבוגדנית ביותר.
2. המתיחות בין אוקראינה ורוסיה בשנים האחרונות הביאה לירידה בהצבעות ההדדיות. אך לעת עתה הן עדיין שייכות לאותה קואליציית הצבעות.
3. הזוגיות החזקה ביותר היא בין רומניה ומולדובה. במקום השני יוון וקפריסין.
4. היחסים הכי חד צדדיים הם בין תורכיה וארמניה, יכול להיות שהם מנסים לפצות שם על משהו?
5. לאורך שנות התחרות, המדינה האהובה על שופטי ישראל היא רומניה, ושונאי ישראל הגדולים ביותר הם יוון (טפו אנטישמים!).
