---
layout: post
title:  "אלגוריתמים נגד פקקים"
author: doron
categories: [ תחבורה, איילון, waycare ]
image: assets/images/shai-pal-LJzggyttyMQ-unsplash.jpg
---

ניהול תשתיות ובינה מלאכותית

בזמן שברוב הקהילה הטכנולוגית מדברים על השיפורים האחרונים בעיבוד שפה או תמונה, ועל שיטות חדשות ומגניבות לארגן רשתות נוירונים כדי להמשיך ולשבור שיאים בביצועים של למידת מכונה במעבדה, בעולם האמיתי נראה כי כל תחום שהוא לא מחובר בצורה חזקה לתוכנה, פשוט נשאר כמה עשרות שנים מאחור. 

דוגמה לכך הוא תחום ניהול התשתיות. לנתיבי איילון לדוגמה יש מרכז שליטה ובקרה בעל "טכנולוגיה מתקדמת" שהוקם אי שם בשנת 2000 עוד לפני התפוצצות בועת הדוט קום. בחמ"ל השליטה שסביר להניח שמרוצף בשטיחים מקיר לקיר עם אינספור כתמי קפה וריח כללי של אבק, יש קיר ענק מלא במסכים שמשדרים וידאו שמגיע מעשרות מצלמות סטטיות לאורך ציר התנועה הראשי של ישראל. 

כמו חמ"ל צבאי, התצפיתנים שצופים במסכים מדווחים מעלה בשרשרת הדיווח ושולחים לשטח ניידות כדי לסייע בסילוק מפגעים והתמודדות עם אירועים לא שגרתיים.

נראה שמישהו בנתיבי איילון השתכל בשעון ושם לב שאנחנו כבר לקראת סוף 2020 ושיש פתרונות טכנולוגיים הרבה יותר יעילים מהאופן בו מתנהל מרכז השליטה עד כה. נתיבי איילון הודיעו על שיתוף פעולה עם סטארטאפ ישראלי שמפתח מערכות עיבוד נתונים לניהול תשתיות תחבורה - Waycare
. החברה מאחדת מספר מקורות מידע ממצלמות תנועה, דרך חיישנים הקיימים בכבישים, נתונים מ ווייז, נתונים מטאורוגלוגיים ועוד.

זה באמת משמח לראות חברות טכנולוגיה מצליחות לחדור לשוקים לא טכנולוגיים שעדיין עובדים בשיטות מיושנות, כמו ניהול תשתיות תחבורה. חדירת טכנולוגיה מבוססת למידה סטטיסטית לתעשיות ה- LOW TECH תביא למימוש הפוטנציאל האמיתי של התחום. אמנם מדובר בחדשות לכאורה פחות סקסיות מהצלחה חדשה בעולם של עיבוד תמונה או שפה, אבל להתפתחויות מהסוג הזה יש פוטנציאל גדול יותר להביא לשיפור חיי היום יום שלנו. 

אז עם קצת מזל והרבה למידת מכונה, בנתיבי איילון ידעו לנבא במדוייק שיש כל בוקר פקקים בכניסה לתל אביב וכל ערב פקקים ביציאה.
