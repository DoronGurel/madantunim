---
layout: post
title:  "כותרת בעברית"
author: doron
categories: [ Jekyll ]
image: assets/images/14.jpg
---

בקיץ הקרוב יצא לאקרנים הסרט ההוליוודי המדובר ביותר בישראל, וונדרוומן בכיכובה של גל גדות. הכוכבת הישראלית עושה חיל בהוליווד ונבחרה לשחק את הדמות הנשית המוכרת ביותר בסצינת גיבורי העל. כותבים רבים בעיתונות ובבלוגוספרה מצפים בשקיקה לצאת הסרט ומציגים אותו כאבן דרך לייצוג הנשי בהוליווד. סרט גיבורי על בהשקעה כספית אדירה ובהובלת דמות נשית חזקה ודומיננטית.  נראה כי הכותבים נשבו בקסם אנקדוטת וונדרוומן עד כי הם שוכחים לקחת צעד אחורה ולהתבונן בתמונה הגדולה. מה מצב הייצוג הנשי בקולנוע? מדענית הנתונים אמבר תומאס, בדקה וגילתה כי רק 27% מהמילים בעשרת הסרטים המובילים של 2016 נאמרו על ידי נשים.

![batman-v-superman-zack-snyder-trinity](https://madantunim.files.wordpress.com/2017/01/batman-v-superman-zack-snyder-trinity.jpeg)


אמבר ליקטה מהרשת את  התסריטים של עשרת הסרטים המכניסים ביותר של 2016, פירקה את הטקסט לפי דמויות. הקצתה לכל דמות מין והציגה וויזואליזציה כמות המילים לדמות בחלוקה למין. כאשר לא ניתן היה לדעת בוודאות את מין הדמות, אמבר לקחה את מין השחקן\מדובב. הניתוח כולל גם דמויות שוליות וניצבים שלעיתים אמרו רק משפט בודד בכל הסרט.

![gif1](https://madantunim.files.wordpress.com/2017/03/7ce9a-1mh6whqjc64sy_asxfsi9pa.gif?w=518&zoom=2)

הפרוייקט העלה כמה תוצאות מעניינות בנושא שוויון מגדרי:

רק באחד מעשרת הסרטים ששנבדקו, יותר ממחצית המילים נאמרו על ידי נשים – מוצאים את דורי. אם פורטים את הטקסט לפי דמות מגלים כי 76% מהדיאלוג הנשי נאמר על ידי דמות בודדת, דורי, גיבורת הסרט.

בסרט יחידת המתאבדים, הארלי קווין אמנם כיכבה בפוסטרים ובפרוסומות לקראת הסרט, אולם היא זכתה לומר 58% פחות מלל מדדשוט (וויל סמית'), ששיחק לצידה.

עולמם הסודי של בעלי החיים, סרט מצוייר לילדים, שאינו נשען על אירועים היסטוריים או גיבורי על (שתי סוגות קולנועיות עם דומיננטיות גברית ברורה), מכיל רק 27% דמויות נשיות ורק 19% מהמלל נאמר על ידן.

אנקדוטה ישראלית: גל גדות אמרה רק 179 מילים בסרט בטמן נגד סופרמן. זה 60% פחות מסופרמן ו-84% פחות מבטמן.

![gif2](https://madantunim.files.wordpress.com/2017/03/e98e4-18krkodwacxmd2vc8ctr2hg.jpeg?w=518&h=314&zoom=2)

בסופו של יום לא מדובר במחקר סטטיסטי אמיתי הנשען על ניתוחים סטטיסטיים תקפים. מדובר על פרוייקט קטן שאשת נתונים מוכשרת עשתה בזמנה הפנוי. אבל זו בדיוק הנקודה. הפרוייקט הזה ממחיש את הקלות בה ניתן כיום לאסוף ולנתח נתונים. לפני שלושים שנה, להוציא לפועל מחקר שכזה היה דורש משאבים של אוניברסיטה מבוססת. לפני עשרים שנה, כנראה שעדיין היה צריך צוות גדול שיקבל מאולפני הסרטים העתק מודפס של התסריט, ולאחר מכן להקליד ידנית למחשב אוניברסיטאי את המלל לצורף העיבוד. גם לפני עשור עדיין היה צורך בשעות ארוכות של עבודה של חוקרים במעבדות המחשוב. ואולם כיום, כשכל המידע נגיש באינטרנט נדרשות רק שעות בודדות של תכנון וביצוע של אדם בודד בשעות הפנאי. אפילו רמת הידע הנדרשת בתכנות אינה גבוהה ונין להשתמש בכלים הזמינים בחינם בקוד פתוח.

חוקרים צעירים בפקולטות למדעי החברה יכולים כיום להשיג ולנתח כמויות אדירות של נתונים שעד לפני כמה שנים היה ניתן רק לחלום עליהם. בשנים הקרובות נוכל לצפות לגל של מחקרים אמפיריים בתחומים כמו סוציולוגיה ומגדר, אשר עד כה נשענו על מחקר איכותני שנוטה להיות מוטה לכיוון דעותיו האישיות של החוקר..

למאמר המקורי באנגלית [לחצו כאן[(https://www.freecodecamp.org/news/women-only-said-27-of-the-words-in-2016s-biggest-movies-955cb480c3c4/#.6l6ep8luo).

לאתר הפרוייקט [לחצו כאן](https://amber.rbind.io/projects/MovieDialogueInteractive/).
